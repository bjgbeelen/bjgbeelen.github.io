---
title: Proost
author: Bas en Sietske
date: 2014-12-02
location: Dusseldorf flughaven
---

Nog half in een waas van onze fantastische bruiloft afgelopen zaterdag, hebben we de dagen erna alle lieve wensen bekeken en cadeautjes uitgepakt, ons appartement opgeruimd en de tassen ingepakt voor de reis naar Zuid Amerika. Verder heel veel momenten van dé dag opnieuw beleefd en langzaam verschijnen er van verschillende kanten ook al de eerste foto's. Erg leuk om op die manieren na te kunnen genieten. 

Aan het eind van het feest konden we lopend naar ons hotel, waar we door alle indrukken weer nauwelijks een oog dicht hadden gedaan. 's Ochtends ontbijt op bed, genoeg voor een hele familie, inclusief 'complimentary champagne', waar we op dat tijdstip nog totaal geen behoefte aan hadden. Dus bewaard, om nu op het vliegveld van Düsseldorf te toosten op een mooie reis! De leuke glaasjes gekregen van de collega's van Siets komen nu goed van pas!

Om 19:05 vliegen we naar Madrid, en vandaar vliegen we om 23:55 richting Santiago de Chile. Nog een hele reis voor de boeg dus. In Santiago is het 4 uur vroeger, dus hopelijk valt de jetlag mee! We verblijven daar bij een gastgezin en gaan de komende dagen een poging wagen om de Spaanse taal onder de knie te krijgen, voor zover dat lukt in een weekje :-)

Hasta luego en tres meses!

![image](https://cloud.githubusercontent.com/assets/8626944/5265739/fa369486-7a44-11e4-83d6-53e0369eb084.jpg)
